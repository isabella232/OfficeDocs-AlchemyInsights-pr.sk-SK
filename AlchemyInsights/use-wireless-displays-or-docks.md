---
title: Používanie bezdrôtových obrazoviek alebo dokov
ms.author: pebaum
author: pebaum
manager: scotv
ms.audience: Admin
ms.topic: article
ms.service: o365-administration
ROBOTS: NOINDEX, NOFOLLOW
localization_priority: Priority
ms.collection: Adm_O365
ms.custom:
- "9001516"
- "3582"
ms.openlocfilehash: b769773206aa2be4118d655a82cb8d0703f1149b
ms.sourcegitcommit: 8bc60ec34bc1e40685e3976576e04a2623f63a7c
ms.translationtype: HT
ms.contentlocale: sk-SK
ms.lasthandoff: 04/15/2021
ms.locfileid: "51834422"
---
# <a name="use-wireless-displays-or-docks"></a>Používanie bezdrôtových obrazoviek alebo dokov

**Premietanie obrazovky**:

1. Na klávesnici stlačte kombináciu klávesov **Windows + P**.

2. Kliknite na položku **Pripojiť k bezdrôtovej obrazovke**.

3. Kliknite na zariadenie, ku ktorému sa chcete pripojiť.

**Ak máte problémy s pripojením k bezdrôtovej obrazovke alebo k bezdrôtovému doku**:

1. Skontrolujte, či vaše zariadenie s Windowsom 10 podporuje Miracast: 

    - Kliknite na tlačidlo **Štart**.
    
    - Napíšte „Pripojiť“ a potom vo výsledkoch vyhľadávania kliknite na položku **Pripojiť**. V aplikácii Pripojiť sa zobrazí text s informáciou, či ju vaše zariadenie s Windowsom 10 podporuje. 

2. Skontrolujte, či je zapnuté pripojenie Wi-Fi. 

3. Uistite sa, že obrazovka podporuje technológiu Miracast, a skontrolujte, či je zapnutá. Ak ju bezdrôtová obrazovka nepodporuje, budete potrebovať adaptér Miracast (nazývaný aj hardvérový kľúč alebo dongle), ktorý sa zapája do portu HDMI.

4. Skontrolujte, či sú ovládače zariadenia aktuálne a či je nainštalovaný najnovší firmvér pre vašu bezdrôtovú obrazovku, adaptér alebo dok. Pokyny nájdete v informáciách technickej podpory na webovej lokalite výrobcu alebo vyhľadajte v obchode **Microsoft Store** aplikáciu od výrobcu zariadenia.

5. Reštartujte počítač alebo telefón a bezdrôtovú obrazovku alebo dok.

6. Odstráňte bezdrôtovú obrazovku alebo dok a potom ich znova pripojte. Ak chcete zariadenie odstrániť, otvorte okno **Nastavenia > Zariadenia > Zariadenia Bluetooth a iné zariadenia**. Kliknite na bezdrôtovú obrazovku, adaptér alebo dok a potom kliknite na položku **Odstrániť zariadenie**. Potom sa skúste pripojiť znova.
